猛上临光殿|生擒归命侯|师心无学术|与子失贻谋
送子目力短|朔风吹我裾|心焉独如结|子也当念予
泽国登楼处|江船见月时|回书寄来使|多是客中诗
芙蓉生石壁|云锦映青松|那忆南州路|归船处处逢
叱起群龙驭|天鸡闻远空|东溟一杯水|洗出金轮红
最爱曲无毒|偏怜蟹有螯|舟中无所事|痛饮读离骚
樱桃何累累|清光映寥廓|尽日无风吹|朱实忽自落
一幅霜缣外|青青出自然|天机何敢议|珍重白衣仙
白石映心白|临潭千仞高|崖头撒手去|著步得无牢
虚廊见新月|欲暝尚凭阑|却笑关山客|偏愁独自看